<p>Nella recente gara Rails Rumble i partecipanti hanno provato a creare un&rsquo;applicazione Rails in 48 ore. La pagina di login alla competizione era interessante, perch&egrave; permetteva di autenticarsi mediante una serie di servizi differenti.</p>

<div class="imageWrapper">
  <img src="/system/photos/475/original/E233I01.png" width="804" height="716" alt="La pagina di login a Rails Rumble."/>
</div>

<p>Dare la possibilit&agrave; di autenticarsi mediante una serie di servizi differenti pu&ograve; richiedere uno sforzo notevole in termini di sviluppo, ma il sito Rails Rumble ha risolto il problema usando Janrain, che fornisce un servizio chiamato <a href="http://www.janrain.com/products/engage">Janrain Engage</a> (conosciuto anche come RPX). Si tratta di un servizio di autenticazione centralizzato; c&rsquo;&egrave; un API con cui una applicazione pu&ograve; comunicare per abilitare l&rsquo;autenticazione mediante una pletora di altri provider. Janrain &egrave; un servizio commerciale, ma ne esiste anche una versione gratuita, pi&ugrave; limitata, che va pi&ugrave; che bene per gli scopi di un sito come Rails Rumble.</p>

<h3>Autenticazione mediante Engage</h3>

<p>L&rsquo;autenticazione basilare mediante il servizio Janrain Engage &grave; semplice. Una volta registrati al servizio e aver fornito un nome per la nostra applicazione, veniamo portati alla home page del nostro account. Da qui dobbiamo prendere nota della chiave per le API e del nome dell&rsquo;applicazione, in questo caso &lsquo;asciicasts&rsquo;. Dobbiamo anche dichiarare i provider che desideriamo usare. Se ci autentichiamo e poi clicchiamo sul tab &lsquo;Providers&rsquo;, veniamo portati a una pagina da cui potremo scegliere i servizi attraverso i quali gli utenti della nostra applicazione potranno autenticarsi:</p>

<div class="imageWrapper">
  <img src="/system/photos/476/original/E233I02.png" width="802" height="582" alt="La scelta dei provider dei servizi di autenticazione  per la nostra applicazione."/>
</div>

<p>L&rsquo;account gratuito consente solo di scegliere fra sei provider, ma gi&agrave; questi sono sufficienti per darci un&rsquo;ampia scelta. Si noti che alcuni di questi richiedono una configurazione extra. Per esempio, per usare Twitter, dovremmo configurare la nostra applicazione come un client OAuth, ma &egrave; piuttosto semplice farlo. Per la nostra applicazione, useremo i quattro provider proposti per default.</p>

<h3>Modifichiamo la nostra applicazione per usare Engage</h3>

<p>Ora che ci siamo registrati, possiamo utilizzare Engage in un&rsquo;applicazione Rails. Se stessimo creando un meccanismo di autenticazione partendo da zero,potremmo utilizzare il gem <a href="http://github.com/grosser/rpx_now">RPXNow</a>, che offre molte funzionalit&agrave; per aiutarci a usare Engage nella nostra applicazione. Se la nostra applicazione usava gi&agrave; Authlogic, esiste un gem denominato <a href="http://github.com/tardate/authlogic_rpx">Authlogic RPX</a>, che vale la pena di considerare. Infine c&rsquo;&egrave; il gem <a href="http://github.com/slainer68/devise_rpx_connectable">RPX Connectable</a> per l&rsquo;utilizzo con Devise. L&rsquo;applicazione con cui stiamo lavorando in questo episodio usa Devise, per cui utilizziamo proprio quest&rsquo;ultimo gem per integrare Engage in esso. Se non conoscete bene Devise, date uno sguardo all&rsquo;episodio 209 [<a href="http://railscasts.com/episodes/209-introducing-devise">guardalo</a>, <a href="http://it.asciicasts.com/episodes/209-introduzione-a-devise">leggilo</a>] per una breve presentazione.</p>

<p>La nostra applicazione ha gi&agrave; i collegamenti &ldquo;Sign up&rdquo; e &ldquo;Sign in&rdquo; che portano l&rsquo;utente ad una semplice form da riempire con un indirizzo email e una password:</p>

<div class="imageWrapper">
  <img src="/system/photos/477/original/E233I03.png" width="802" height="438" alt="L&rsquo;attuale maschera di autenticazione della nostra applicazione."/>
</div>

<p>Vogliamo sostituire questi link con uno unico che conduce l&rsquo;utente a una pagina dove pu&ograve; autenticarsi mediante Engage ed &egrave; proprio qui che potremo avvalerci del gem RPX Connectable.</p> 

<p>Per usare il gem nella nostra applicazione dobbiamo innanzitutto aggiungerne il riferimento nel <code>Gemfile</code>:</p>

<p class="codeFilePath">/Gemfile</p>
<pre class="ruby">
source &#x27;http://rubygems.org&#x27;

gem &#x27;rails&#x27;, &#x27;3.0.0&#x27;
gem &#x27;sqlite3-ruby&#x27;, &#x27;1.2.5&#x27;, :require =&gt; &#x27;sqlite3&#x27;
gem &#x27;devise&#x27;
gem &#x27;nifty-generators&#x27;
gem &#x27;devise_rpx_connectable&#x27;
</pre>

<p>e poi installarla con:</p>

<pre class="terminal">
$ bundle install
</pre>

<p>Per usare RPX, dobbiamo aggiungere un campo <code>rpx_identifier</code> alla nostra tabella <code>Users</code>. Genereremo una nuova migrazione per fare ci&ograve;:</p>

<pre class="terminal">
$ rails g migration add_rpx_to_users rpx_identifier:string
</pre>

<p>Poi possiamo lanciare la migrazione per aggiungere il nuovo campo:</p>

<pre class="terminal">
$ rake db:migrate
</pre>

<p>Poi dobbiamo modificare la chiamata a <code>devise</code> nella classe di modello <code>User</code>, affinch&egrave; abbia <code>:rpx_connectable</code> nella sua lista di module:</p>

<p class="codeFilePath">/app/models/user.rb</p>
<pre class="ruby">
class User &lt; ActiveRecord::Base
  devise :database_authenticatable, :registerable, 
         :recoverable, :rememberable, :trackable, :validatable, :rpx_connectable

  # Setup accessible (or protected) attributes for your model
  attr_accessible :email, :password, :password_confirmation
end
</pre>

<p>Infine dobbiamo aggiornare il file di configurazione di Devise della nostra applicazione per indicare il nome che abbiamo utilizzato per la nostra applicazione quando ci siamo registrati per essa ad Engage, oltre alla chiave API che ci &egrave; stata fornica:</p>

<p class="codeFilePath">/config/initializers/devise.rb</p>
<pre class="ruby">
Devise.setup do |config|
  # Configure the e-mail address which will be shown in DeviseMailer.
  config.mailer_sender = &quot;test@example.com&quot;
  config.rpx_application_name = &#x27;asciicasts&#x27;
  RPXNow.api_key = &quot;aaabbbcccdddeeefff&quot; # real key goes here.
end
</pre>

<p>Ora che abbiamo configurato tutto, possiamo sostituire i due link &ldquo;Sign up&rdquo; and &ldquo;Sign in&rdquo; nel file di layout con l&rsquo;unico link alla pagina di autenticazione Engage, passando l&rsquo;URL a cui vogliamo ritornare subito dopo l&rsquo;autenticazione:</p>

<p class="codeFilePath">/app/views/layouts/application.html.erb</p>
<pre class="ruby">
&lt;%= link_to_rpx "Sign in", user_session_url %&gt;
</pre>

<h3>Autenticazione</h3>

<p>Abbiamo tutto il codice in regola per provare ad autenticarci. Quando clicchiamo sul link di &ldquo;Sign in&rdquo; nella nostra applicazione, verremo ridiretti ad una pagina presente sui server di Janrain:</p>

<div class="imageWrapper">
  <img src="/system/photos/478/original/E233I04.png" width="814" height="444" alt="Possiamo ora autenticarci con Engage."/>
</div>

<p>Possiamo ora autenticarci usando uno degli account proposti qui sopra e, nell&rsquo;ipotesi che abbiamo inserito correttamente i nostri dati, saremo ridiretti alla nostra applicazione:</p>

<div class="imageWrapper">
  <img src="/system/photos/479/original/E233I05.png" width="813" height="375" alt="Autenticati con successo mediante l&rsquo;account di Google."/>
</div>

<p>Si noti che ora siamo autenticati nella nostra applicazione.</p>

<h3>Una pagina di login migliore</h3>

<p>Se volessimo che il pannello di log-in fosse pi&ugrave; carino, facendolo diventare un overlay Javascript, anzich&egrave; una pagina a parte, potremmo farlo includendo la seguente linea di codice subito prima del tag di chiusura del body nel file di layout:</p> 

<p class="codeFilePath">/app/views/layouts/application.html.erb</p>
<pre class="ruby">
&lt;%= javascript_include_rpx(user_session_url) %&gt;
</pre>

<p>Ci&ograve; aggiunger&agrave; del JavaScript alla nostra applicazione, che mostrer&agrave; un overlay sul sito quando uno tenta di autenticarsi:</p>

<div class="imageWrapper">
  <img src="/system/photos/480/original/E233I06.png" width="813" height="413" alt="L&rsquo;uso di un pannello in popup per l&rsquo;autenticazione."/>
</div>

<p>In alternativa potremmo inserire il pannello di autenticazione ovunque nella nostra applicazione, usando un iframe. Per farlo, tutto ci&ograve; che dovremmo fare sarebbe di aggiungere la seguente linea di codice da qualche parte nel codice della vista:</p>

<pre class="ruby">
&lt;%= embed_rpx user_session_url %&gt;
</pre>

<p>Questo codice &egrave; bene metterlo da qualche parte vicino alla maschera di login, per consentire un metodo alternativo di autenticazione.</p>

<p>Tutto ci&ograve; che vi abbiamo mostrato in questo episodio si trova nel file README di Devise RPX Connectable, insieme ad alcune informazioni su certe opzioni aggiuntive  che possono essere passate affinch&egrave; sia possibile richiedere informazioni aggiuntive su ciascun utente autenticato.</p>